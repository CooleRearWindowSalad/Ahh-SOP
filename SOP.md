# Skills ontwikkeling Plan

Naam: Rosa Ghasemian Safai
Studentnummer: 500960345
Periode: 2025/2026
Datum:
Stagedocent: Masa Marcinko Topic

---

## Inhoudsopgave

- [Inleiding](#inleiding)
- [1 - Visie op studie en beroep](#1---visie-op-studie-en-beroep)
  - [1.1 Mijn interesse voor ICT](#11-mijn-interesse-voor-ict)
  - [1.2 Aansprekende en minder aansprekende beroepstaken](#12-aansprekende-en-minder-aansprekende-beroepstaken)
  - [1.3 Gewenste stage en leerdoelen](#13-gewenste-stage-en-leerdoelen)
  - [1.4 Verbreden of verdiepen na stage](#14-verbreden-of-verdiepen-na-stage)
  - [1.5 Toekomst na studie](#15-toekomst-na-studie)
- [2 - Studievoortgang](#2---studievoortgang)
- [3 - Sterke-zwakte analyse per competentie](#3---sterke-zwakte-analyse-per-competentie)
  - [3.1 Tabel van scores](#31-tabel-van-scores)
  - [3.2 Toelichting scores](#32---toelichting-scores)
    - [3.2.1 Toekomstgericht organiseren](#321---toekomstgericht-organiseren)
    - [3.2.2 Onderzoekend probleemoplossen](#322---onderzoekend-probleemoplossen)
    - [3.2.3 Persoonlijk leiderschap](#323---persoonlijk-leiderschap)
    - [3.2.4 Doelgericht interacteren](#324---doelgericht-interacteren)
- [4 - Ontwikkeldoelen en actieplan](#4--ontwikkeldoelen-en-actieplan)
  - [4.1 Doelgericht interacteren – Communiceren](#41-doelgericht-interacteren--communiceren)
  - [4.2 Toekomstgericht organiseren – Procesmanagement](#42-toekomstgericht-organiseren--procesmanagement)
  - [4.3 Onderzoekend probleemoplossen – Oplossen](#43-onderzoekend-probleemoplossen--oplossen)
  - [4.4 Persoonlijk leiderschap – Persoonlijke profilering](#44-persoonlijk-leiderschap--persoonlijke-profilering)


---

# Inleiding
Dit document is mijn Skills-OntwikkelingsPlan (SOP). Hierin beschrijf ik mijn visie op de 
studie en het werkveld, mijn studievoortgang, een sterkte-zwakteanalyse en de 
ontwikkeldoelen voor de komende periode. Daarnaast beschrijf ik een actieplan waarin 
ik aangeef hoe ik aan deze doelen wil gaan werken en hoe ik mijn voortgang wil 
aantonen.
Het SOP bestaat uit de volgende onderdelen:
1. Visie op studie en beroep
2. Studievoortgang
3. Sterke-zwakte analyse per competentie
4. Ontwikkeldoelen en actieplan

--- 

# 1 - Visie op studie en beroep

## 1.1 Mijn interesse voor ICT
Mijn interesse voor ICT begon in de bovenbouw van de middelbare school. We kregen
toen opdrachten voor loopbaanoriëntatie die ik zowel op school als thuis maakte en 
soms besprak met de decaan. Daarnaast besprak ik mijn studiekeuze soms met een 
van mijn ouders, waarbij het gesprek vaak richting de techniek ging. Dat bracht me ertoe 
om opleidingen in de techniek te bekijken. Ik wilde echter niet iets doen dat gericht was 
op ingewikkelde ontwerpen of het in elkaar zetten van technische apparaten. Daarom 
ben ik verder gaan kijken naar opleidingen die hier minder op focussen, en zo kwam ik 
bij HBO-ICT uit. 

## 1.2 Welke beroepstaken en beroepshandelingen spreken je aan? Welke 
minder? 
De beroepstaken die me aanspreken zijn: 
- Gebruikersinteractie, met als beroepshandelingen ontwerpen, realiseren en 
manage en control. 
- Organisatieprocessen, met als beroepshandelingen analyseren, ontwerpen en 
realiseren. 
- Software , met als beroepshandelingen ontwerpen, realiseren en manage en 
control. 
De beroepstaken die me minder aanspreken, zijn infrastructuur en hardware 
interfacing, omdat mijn interesse hier niet ligt.

## 1.3 Wat voor soort stage zou je willen doen en wat wil je er leren? 
Ik zou graag een stage willen doen in de richting van web- of app-development. Wat ik 
wil leren bij deze stage is de front-end, back-end en code testen. 

## 1.4 Wil je je verbreden of verdiepen na je stage? En waarom? Zie 
themasemesters en minoren. 
Na mijn stage wil ik me verdiepen bij studio onderwijs, met als profiel game developer, 
omdat dit mijn interesse heeft en ik zelf graag games speel. Voor een minor wil ik liever 
iets kiezen dat niet ICT-gerelateerd is, om aan andere vaardigheden te werken en
ontwikkelen.
## 1.5 Wat zou je na je studie willen gaan doen? Wil je door studeren? Bij wat 
voor soort bedrijf of organisatie zou je willen werken? Is daar nog iets extra’s 
voor nodig qua studie?
Na mijn studie zou ik ergens willen werken als web developer of als game developer, bij 
een bedrijf in de software- of game-industrie. Op dit moment ben ik niet van plan om 
door te studeren, maar mogelijk wil ik later wel specialiseren als dat nodig blijkt te zijn 
voor het werk dat ik wil doen.

---

# 2 - Studievoortgang
De onderdelen van mijn studie die ik het leukst vind, zijn documentatie en front-end 
ontwikkeling. Documentatie vind ik leuk omdat ik hier goed in ben en omdat het me 
helpt om gestructureerd te werken. Het geeft me een duidelijk overzicht van wat ik heb 
gedaan en wat er nog moet gebeuren.
Front-end vind ik interessant, pmdat ik het visuele aspect van websites leuk vind en het 
gevoel heb dat ik snel resultaat zie van mijn werk. De moeilijkheidsgraad ligt voor mij op 
een prettig niveau – uitdagend, maar goed te begrijpen. 
Waar ik soms moeite mee heb, is het begrijpen van de logica achter bepaalde code, 
vooral bij cpmplexere programmaonderdelen. Ook invrastructuur vind ik lastig, omdat 
het voor mij minder concreet is dan front-end. Om hiermee om te gaan, vraag ik actief 
hulp aan medestudenten of docenten. Ik merk dat ik hierdoor niet alleen beter de stof 
begrijp, maar ook leer om vragen te stellen en samen te werken.
Als ik terugkijk op mijn ontwikkeling, merk ik dat ik de leerstof steeds beter begrijp en 
mijn vaardigheden beter heb ontwikkeld. Waar ik aan het begin vooral bezig was met het 
volgen van stappen, probeer ik nu beter te begrijpen waarom iets op een bepaalde 
manier werkt. Hierdoor word ik zelfstandiger en beter om problemen op te lossen. In de 
toekomst wil ik me verder ontwikkelen in back-end en infrastructuur, zodat ik een 
completer beeld krijg van het hele ontwikkelproces.

# 3 - Sterke-zwakte analyse per competentie

## 3.1 tabel van scores
| Professional skill            | Competentie                | 1 | 2 | 3 | 4 | 5 |
|-------------------------------|-----------------------------|---|---|---|---|---|
| **Toekomstgericht organiseren** | Organisatorische context   | X |   |   |   |   |
|                               | Ethiek                     | X |   |   |   |   |
|                               | Procesmanagement           | X |   |   |   |   |
| **Onderzoekend probleemoplossen** | Methodische probleemaanpak | X |   |   |   |   |
|                               | Onderzoek                  | X |   |   |   |   |
|                               | Oplossen                   | X |   |   |   |   |
| **Persoonlijk leiderschap**      | Ondernemend zijn           | X |   |   |   |   |
|                               | Persoonlijke ontwikkeling  | X |   |   |   |   |
|                               | Persoonlijke profilering   | X |   |   |   |   |
| **Doelgericht interacteren**     | Partners                   | X |   |   |   |   |
|                               | Communiceren               | X |   |   |   |   |
|                               | Samenwerken                | X |   |   |   |   |

## 3.2 - Toelichting scores

### 3.2.1 - Toekomstgericht organiseren
3.2.1.1 Organisatorische context
Bij dit onderdeel heb ik mezelf als score een 3 gegeven. Ik heb mezelf deze score 
gegeven, omdat ik me bewust ben van de doelstellingen van een opdracht en rekening 
houd met diverse stakeholders die betrokken zijn. Wat ik lastiger vind, is het herkennen 
van (mogelijke) risico’s binnen een opdracht. Soms zie ik problemen pas wanneer ze 
zich voordoen. Ik denk dat dit deels komt door mijn beperkte ervaring en onwetendheid, 
waardoor ik bepaalde signalen nog niet goed kan inschatten. 
Ontwikkelpunt:
Ik wil risico’s vroegtijdig herkennen, bijvoorbeeld door vaker het team en begeleiders te 
raadplegen. Dan kan ik opdrachten beter voorbereiden en effectiever handelen als 
onverwachte situaties zich voordoen.

3.2.1.2 Ethiek
Bij dit onderdeel heb ik mezelf als score een 4 gegeven. Ik heb mezelf deze score 
gegeven, omdat ik rekening houd met de maatschappelijke gevolgen en duurzaamheid 
van een oplossing. Daarnaast herken ik ethische aspecten van een opdracht en maak 
hierin bewuste keuzes. Een punt waar ik nog moeite mee heb, is het inschatten van 
andermans grenzen. Soms vind ik het lastig om goed aan te voelen waar iemand zich 
wel of niet prettig bij voelt, wat kan leiden tot misverstanden.
Ontwikkelpunt:
Ik wil mijn vermogen verbeteren om de grenzen en waarden van anderen beter te 
herkennen. Dit wil ik doen door actiever feedback te vragen en beter te observeren hoe 
anderen reageren op bepaalde keuze. Op deze manier kan ik handelen beter afstemmen 
op persoonlijke grenzen.

3.2.1.3 Procesmanagement
Bij dit onderdeel heb ik mezelf als score een 3 gegeven. Ik heb mezelf deze score 
gegeven, omdat ik doelgericht werk aan een resultaat en vooraf criteria opstel waar een 
resultaat aan moet voldoen. Daarnaast controleer ik of het resultaat aan de 
kwaliteitscriteria voldoet. Wat minder goed gaat, is het inschatten van de tijd die ik 
nodig heb. Ik plan soms te optimistisch, waardoor de planning niet altijd gehaald wordt.
Ontwikkelpunt:
Ik wil realistischer plannen en beter voorspellen hoeveel tijd ik nodig heb voor taken. Dit 
wil ik verbeteren, omdat ik dan betrouwbaarder overkom richting mijn team en minder 
stress ervaar als deadlines dichterbij komen.

### 3.2.2 - Onderzoekend probleemoplossen
3.2.2.1 Methodische probleemaanpak
Bij dit onderdeel heb ik mezelf als score een 3 gegeven. Ik heb mezelf deze score 
gegeven, omdat ik in staat ben om hoofd- en bijzaken van elkaar te scheiden en een 
probleemstelling met deelvragen te formuleren. Ook kan ik de ontbrekende informatie 
in kaart brengen en verschillende aspecten van een vraagstuk analyseren. Wat minder 
goed gaat, is het kiezen van een onderzoeksmethode die goed aansluit bij het vraagstuk. 
Daarnaast vind ik het lastig om altijd duidelijk de betrokken partijen en hun belangen te 
identificeren, waardoor mijn analyse soms niet volledig is,
Ontwikkelpunt: 
Ik wil aandacht besteden aan het onderbouwen van mijn methodes. Dan kan ik mijn 
aanpak beter verantwoorden en om er voor te zorgen dat ik geen belangrijke belangen 
mis.

3.2.2.2 Onderzoek
Bij dit onderdeel heb ik mezelf als score een 4 gegeven. Ik heb mezelf deze score 
gegeven, omdat ik goed ben in het verzamelen en analyseren van informatie. Ik kan 
betrouwbare bronnen vinden en gebruiken, en daaruit beargumenteerde conclusies 
trekken. Vaak maak ik ook een onderscheid tussen feiten, meningen en interpretaties. 
Wat minder goed gaat, is dat ik soms te snel tevreden ben met de eerste bronnen die ik 
vind.
Ontwikkelpunt: 
Ik wil kritischer kijken naar bronnen door ze beter te beoordelen op kwaliteit en de 
relevantie ervan bij mijn onderzoek. Door er meer aandacht aan te besteden, kan ik mijn 
conclusies beter onderbouwen en wordt mijn werk betrouwbaarder.

3.2.2.3 Oplossen
Bij dit onderdeel heb ik mezelf als score een 3 gegeven. Ik heb mezelf deze score 
gegeven, omdat ik op basis van onderzoek aanbevelingen kan doen en bestaande 
oplossingen in nieuwe toepassingen kan gebruiken. Ik ben ook in staat om vanuit mijn 
conclusies voorstellen te formuleren. Wat minder goed gaat, is het bedenken van 
nieuwe of originele oplossingen, en ik vind het lastig om oplossingen te beoordelen aan 
de hand van vooraf opgestelde criteria.
Ontwikkelpunt:
Ik wil alternatieve oplossingen beter beoordelen en nieuwe ideeën ontwikkelen. Op 
deze manier kan ik mijn oplossingen beter onderbouwen en meer creativiteit inzetten bij 
het vinden van geschikte antwoorden op vraagstukken.

### 3.2.3 - Persoonlijk leiderschap
3.2.3.1 Ondernemend zijn
Bij dit onderdeel heb ik mezelf als score een 3 gegeven. Ik heb mezelf deze score 
gegeven, omdat ik anderen betrek bij mijn ontwikkeling en doe regelmatig voorstellen 
om iets te verbeteren. Ik neem wel initiatief, maar soms pas nadat er iets is besproken in 
plaats van zelf direct actie te ondernemen. Bij problemen wacht ik soms af totdat 
iemand anders het signaleert of oppakt. 
Ontwikkelpunt: 
Ik wil proactiever zijn bij mogelijke problemen, in plaats van af te wachten. Dit betekent 
dat ik vaker ongevraagd actie ga ondernemen. Als ik dit verder ontwikkel, kan ik meer 
verantwoordelijkheid nemen in een team.

2.2.3.2 Persoonlijke ontwikkeling
Bij dit onderdeel heb ik mezelf als score een 4 gegeven. Ik heb mezelf deze score 
gegeven, omdat ik goed weet wat mijn sterke en minder sterke punten zijn en kan 
reflecteren op mijn eigen gedrag. Ik stel ontwikkeldoelen op en onderneem daar ook 
actie op. Daarnaast sta ik open voor feedback en pas ik mijn gedrag aan op basis van de
input die ik krijg. Wat ik lastig vind, is het loslaten van mijn eigen opvattingen. Ik ben 
vaak gehecht aan mijn ideeën en heb moeite om andere meningen volledig toe te laten.
Ontwikkelpunt: 
Ik wil flexibeler omgaan met andere meningen en mijn eigen standpunten vaker los te 
laten. Dan blijf ik niet vastzitten in de cirkel van eenzijdig denken en hou ik meer 
rekening met andere perspectieven.

2.2.3.3 Persoonlijke profilering
Bij dit onderdeel heb ik mezelf als score een 2 gegeven. Ik heb mezelf deze score 
gegeven, omdat ik het lastig vind om mijzelf duidelijk te profileren richting het werkveld. 
Ik weet nog niet goed welke rol ik wil aannemen in een team. Ook breng ik mijn 
kwaliteiten en ambities nog onvoldoende naar voren, waardoor anderen niet altijd 
weten waar mijn sterke kanten liggen. Hierdoor laat ik kansen liggen om mezelf 
zichtbaar te maken.
Ontwikkelpunt:
Ik wil onderzoeken welke rollen/functies goed bij mij passen, zodat ik een duidelijker 
beeld krijg wat ik later wil doen in het werkveld. Ook lijkt het me handig om mijn sterke 
punten meer naar voren te brengen, door bijvoorbeeld een LinkedIn op te bouwen. Op 
deze manier kan ik zichtbaarder worden voor toekomstige samenwerkingspartners.

### 3.2.4 - Doelgericht interacteren
3.2.4.1 Partners
Bij dit onderdeel heb ik mezelf als score een 3 gegeven. Ik heb mezelf deze score 
gegeven, omdat ik de wensen van de product owner als uitgangspunt neem en 
duidelijke afspraken maak. Ook check ik eens in de zoveel tijd, bijvoorbeeld bij de sprint 
reviews, of aan de verwachtingen is voldaan. Tegelijk merk ik ook bij mezelf dat soms 
niet tijdig alles heb opgeleverd zoals afgesproken, omdat ik mijn planning te 
optimistisch had ingeschat. Hierdoor lever ik afspraken later op dan gewenst.
Ontwikkelpunt: 
Ik wil realistischer plannen en beter communiceren over wat haalbaar is binnen een 
sprint. Door tijdig te signaleren wanneer iets niet lukt, kan ik samen met mijn team en 
de product owner naar oplossingen zoeken en de samenwerking positief houden.

3.2.4.2 Communiceren
Bij dit onderdeel heb ik mezelf als score een 3 gegeven. Ik heb mezelf deze score 
gegeven, omdat ik vragen stel en door vraag wanneer ik iets niet begrijp, en ik kan mijn 
mening onderbouwen met relevante argumenten. Mijn schriftelijke communicatie in 
zowel Nederlands als Engels is sterk; ik let scherp op grammatica, zinsopbouw en 
spelling. Mijn mondelinge en schriftelijke communicatie heeft meestal een logische 
structuur. Ik ben minder sterk in het omgaan met emoties, ik kan fel reageren wanneer 
iemand mij triggert. Ook merk ik soms bij mijzelf dat ik mijn eigen interpretaties als 
waarheid zie.
Ontwikkelpunt: 
Ik wil werken aan het beheersen van mijn emoties in communicatie. Daarnaast wil ik 
bewuster omgaan met mijn interpretaties door vaker te checken of mijn beeld klopt met 
de intentie van de ander. Dit maakt mijn communicatie effectiever en professioneler.

3.2.4.3 Samenwerken
Bij dit onderdeel heb ik mezelf als score een 3 gegeven. Ik heb mezelf deze score 
gegeven, omdat ik gemaakte afspraken nakom en actief deelneem aan de taakverdeling 
en planning. Verder sta ik open voor feedback en kan ik die ook verwerken in mijn werk. 
Ik ben minder goed in het behouden van overzicht, want soms heb ik niet helemaal 
scherp wat er gedaan wordt. Ook vind ik het lastig om conflicten altijd op een 
constructieve manier aan te kaarten.
Ontwikkelpunt:
Ik wil beter overzicht houden door gebruik te maken van de scrumboard en deze 
consequenter te gebruiken. Daarnaast wil ik oefenen met het constructief bespreken 
van conflicten, zodat ze sneller opgelost worden en de samenwerking soepel blijft 
verlopen.

---

# 4- Ontwikkeldoelen en actieplan
Voor elke professional skill heb ik een competentie geselecteerd en een ontwikkeldoel 
opgesteld.
## 4.1 Doelgericht interacteren – Communiceren
Bij communiceren wil ik leren mijn team continu op de hoogte te houden van mijn 
werkzaamheden, zodat iedereen weet waar ik aan werk, ook tijdens roostervrije weken.
4.1.1 Ontwikkeldoel
Ik wil mijn mondelinge en schriftelijke communicatie verbetern door zowel in meetings 
als in Discord duidelijke samenvattingen te geven over datgene waar ik aan heb gewerkt, 
zodat mijn team altijs weet wat er is gedaan vanuit mijn kant.
4.1.2 Hoe doe ik dat?
Ik post aan het einde van elke dag dat ik aan het project werk een korte samenvatting in 
Discord. Op lesdagen geef ik tijdens stand-ups duidelijk aan wat mijn huidige voortgang 
is.
4.1.3 Wanneer?
Vanaf 26 september tot en met 10 oktober, dagelijks tijdens werk aan het project en 
tijdens stand-ups op lesdagen.
4.1.4 Met welk resultaat?
Mijn team is altijd op de hoogte van mijn werkzaamheden en voortgang, ook tijdens 
roostervrije weken.
4.1.5 Hoe evalueer ik het resultaat?
Aan het eind van sprint 2 vraag ik peerfeedback van mijn teamgenoten om te 
beoordelen of mijn updates duidelijk en effectief waren. Discord-berichten dienen als 
bewijs.

## 4.2 Toekomstgericht organiseren – Procesmangement
Bij procesmanagement wil ik leren realistischer plannen en mijn werk beter 
organiseren, zodat deadlines gehaald worden en het team kan vertrouwen op mijn 
voortgang.
4.2.1 Ontwikkeldoel
Ik wil realistischer plannen en mijn werk beter organiseren, zodat ik deadlines haal en 
het team inzicht heeft in mijn voortgang.
4.2.2 Hoe doe ik dat?
Ik maak een planning van mijn taken gedurende een sprint en houd bij welke taken 
vertraging oplopen.
4.2.3 Wanneer?
Gedurende een sprint.
4.2.4 Met welk resultaat?
Ik kan realistisch plannen, mijn werk beter organiseren en dealdines beter halen.
4.2.5 Hoe evalueer ik het resultaat?
Aan het einde van de sprint bespreek ik met het team of ik mijn planning heb gehaald en 
welke taken vertraging hadden. Peerfeedback dienen als bewijs.

## 4.3 Onderzoekend probleemoplossen – Oplossen
Bij oplossen wil ik leren complexe problemen systmatischer op te lossen door 
verschillende mogelijke oplossingen te onderzoeken en te evalueren, zodat ik betere 
keuzes kan maken in het project.
4.3.1 Ontwikkeldoel
Ik wil complexe problemen beter oplossen door alternatieve oplossingen te 
onderzoeken en te evalueren, zodat de gekozen oplossing goed onderbouws is.
4.3.2 Hoe doe ik dat?
Voor elk complex probleem formuleer ik meerdere oplossingen, beoordeel deze op 
haalbaarheid en kies een oplosssing met onderbouwing.
4.3.3 Wanneer?
Gedurende een sprint, bij elk complex probleem dat zich voordoet.
4.3.4 Met welk resultaat?
Ik kan complexe problemen beter analyseren en een weloverwogen oplossing kiezen.
4.3.5 Hoe evalueer ik het resultaat?
Aan het einde van de sprint vraag ik feedback van teamleden of docenten over de 
kwaliteit en onderbouwing van mijn oplossingen. Documentatie in Discord of kort 
verslag dient als bewijs.

## 4.4 Persoonlijk leiderschap – Persoonlijke profilering
Bij persoonlijke profilering wil ik mijn sterke punten en rol in het team beter leren 
kennen, zodat ik effectiever kan bijdragen en zichtbaar ben voor anderen.
4.4.1 Ontwikkeldoel
Ik wil mijn persoonlijke profilering verbeteren door een duidelijk beeld te krijgen van mijn 
sterke punten en de rol die ik in een team wil innemen.
4.4.2 Hoe doe ik dat?
Ik maak een overzicht van mijn competenties, sterke punten en ambities en bespreek 
dit met mijn begeleider en teamgenoten. Ook onderzoek ik welke rollen binnen het team 
en toekomstige stages goed bij mij passen. 
4.4.3 Wanneer?
Gedurende een sprint.
4.4.4 Met welk resultaat?
Ik heb een duidelijk beeld van mijn sterke punten en de rol die ik in een team wil 
innemen.
4.4.5 Hoe evalueer ik het resultaat?
Gedurende de sprint bespreek ik mijn overzicht met de begeleider of medestudenten en 
vraag er feedback op. Screenshots van mijn overzicht en notities van feedbacksessies 
dienen als bewijs.
